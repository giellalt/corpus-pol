<document xml:lang="pol" id="no_id"><header><title/><genre code="admin"/><author><unknown/></author><wordcount>597</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="pol"/></multilingual><origFileName>http://www.udir.no/globalassets/upload/pp_tjenesten/ppt_polsk_faktaark.pdf</origFileName><parallel_text xml:lang="eng" location="ppt_engelsk_faktaark.pdf"/><parallel_text xml:lang="nno" location="ppt_nynorsk-faktaark.pdf"/><parallel_text xml:lang="nob" location="ppt_norsk_bokmal_faktaark.pdf"/><parallel_text xml:lang="rus" location="ppt_russisk_faktaark.pdf"/><parallel_text xml:lang="sma" location="ppt_sorsamisk_faktaark.pdf"/><parallel_text xml:lang="sme" location="ppt_nordsamisk_faktaark.pdf"/><parallel_text xml:lang="smj" location="ppt_lulesamisk_faktaark.pdf"/><parallel_text xml:lang="ara" location="ppt_arabisk_faktaark.pdf"/><parallel_text xml:lang="vie" location="ppt_vietnamesisk_faktaark.pdf"/><parallel_text xml:lang="fas" location="ppt_persisk_faktaark.pdf"/><parallel_text xml:lang="fra" location="ppt_fransk_faktaark.pdf"/><parallel_text xml:lang="ckb" location="ppt_sorani_faktaark.pdf"/><parallel_text xml:lang="urd" location="ppt_urdu_faktaark.pdf"/><parallel_text xml:lang="som" location="ppt_somalisk_faktaark.pdf"/><parallel_text xml:lang="tur" location="ppt_tyrkisk_faktaark.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Przejrzano dnia 6.12.2012 1</p>
<p><em type="bold">Informacje o Poradni pedagogiczno – psychologicznej </em></p>
<p><em type="bold">Poradnia pedagogiczno-psychologiczna (PPT) </em>Poradnia pedagogiczno-psychologiczna (często określana jako PPT lub Poradnia PP) jest jednostką doradcza na poziomie gminnym lub gminno-wojewódzkim. Jej zadaniem jest pomoc dzieciom, młodzieży i dorosłym mającym problemy ze swoim rozwojem lub będącym w trudnej sytuacji, jeśli chodzi o nauczanie. </p>
<p>Poradnia PP ma za zadanie m.in. udzielanie pomocy i wskazówek przedszkolom i szkołom, jeśli chodzi o dostosowanie warunków nauczania dla dzieci/uczniów, którzy tego potrzebują.</p>
<p>Poradnia PP ma za zadanie wspieranie szkół w lepszym dostosowywaniu nauczania dla uczniów, mających szczególne potrzeby.</p>
<p>Poradnia PP ma obowiązek dochowania tajemnicy. Informacje o dziecku/uczniu są niepubliczne i bez zgody rodziców nie zostaną przekazane dalej. Informacje o dziecku/uczniu są przechowywane w odrębnym dzienniku /folderze zgodnie ze wskazówkami ze strony Nadzoru informatycznego.</p>
<p type="listitem">Co robi Poradnia PP?  Poradnia PP przeprowadza badania i udziela rad oraz wskazówek dotyczących dzieci, młodzieży i dorosłych, mających następujące trudności</p>
<p type="listitem">trudności z językiem i mową</p>
<p type="listitem">ogólne trudności w uczeniu się lub kłopoty z konkretnymi przedmiotami</p>
<p type="listitem">trudności w czytaniu i pisaniu</p>
<p type="listitem">trudności z matematyką</p>
<p type="listitem">trudności z koncentracją</p>
<p type="listitem">trudności społeczne i emocjonalne</p>
<p type="listitem">trudności z zachowaniem</p>
<p type="listitem">kłopoty ze słuchem i wzrokiem</p>
<p><em type="bold">W jaki sposób ty jako rodzic możesz skontaktować się z Poradnią PP? </em></p>
<p>Zanim skontaktujesz się z Poradnią PP, powinieneś o swoich wątpliwościach związanych z dzieckiem porozmawiać z poradnią dziecięcą/przedszkolem/szkołą. Uczniowie w wieku powyżej 15 lat mogą samodzielnie skontaktować się z Poradnią PP. Poradnia PP pomaga również dorosłym, którzy chcieliby podjąć kształcenie na poziomie podstawowym.</p>
<p>Zarówno osoby indywidualne, jak i instytucje (przedszkola, szkoły i inne) mogą anonimowo skontaktować się z Poradnią PP i zwracać się do poradni o pomoc.</p>
<p>Jeśli występuje potrzeba większego wsparcia ze strony Poradni PP, dziecko/uczeń może zostać skierowany do Poradni PP. Skierowanie do Poradni PP odbywa się zazwyczaj za pomocą formularza skierowania, który znajdziesz na stronie domowej twojej gminy/gminy wojewódzkiej.</p>
<p>W celu uzyskania pomocy w wypełnieniu formularza, skontaktuj się z przedszkolem/szkołą.</p>
<p>Inne osoby/instytucje, które mogą zwrócić się do Poradni PP:</p>
<p type="listitem">Przejrzano dnia 6.12.2012 2</p>
<p type="listitem">Przedszkola, szkoły i jednostki nauczania dorosłych.</p>
<p type="listitem">Poradnie i szpitale po uzyskaniu zgody rodziców, jeśli dziecko/uczeń  jest w wieku poniżej 15 lat.</p>
<p>Uczeń lub jego rodzice mogą wnioskować o przeprowadzenie przez szkołę badań niezbędnych do ustalenia, czy uczeń potrzebuje nauczania specjalnego, oraz o jakiego rodzaju nauczanie ewentualnie chodzi.</p>
<p><em type="bold">Jak pracuje </em></p>
<p><em type="bold">Poradnia PP? </em></p>
<p>Poradnia PP współpracuje m.in. z przedszkolami i szkołami w celu dostosowania oferty nauczania do możliwości i potrzeb dziecka/ucznia. Rozpatrywanie sprawy przez Poradnię PP można podzielić na trzy fazy: 1. Badanie</p>
<p>Po otrzymaniu przez</p>
<p>Poradnię PP skierowania/zgłoszenia, zazwyczaj ustala się z rodzicami przy współpracy przedszkola i szkoły, jakiego rodzaju pomoc jest potrzebna. Poprzez rozmowy/wywiady, obserwacje oraz testy Poradnia PP stara się uzyskać jak najpełniejszy obraz możliwości i potrzeb dziecka/ucznia. Badanie przeprowadzane jest w przedszkolu, szkole lub w siedzibie</p>
<p>Poradni PP. 2. Fachowa ocena/doradztwo</p>
<p>Na podstawie przeprowadzonych badań Poradnia PP dokonuje fachowej oceny (w formie pisemnego raportu) i zaleca ew. rodzaj dostosowań, jakie powinny być wdrożone w przedszkolu lub w sytuacji nauczania przy wzięciu pod uwagę możliwości dziecka/ucznia. Poradnia PP udziela również fachowego doradztwa.</p>
<p>Najczęściej dotyczy to oceny potrzeby wdrożenia specjalnej pomocy pedagogicznej dla dzieci w wieku przedszkolnym oraz nauczania specjalnego dla uczniów. <em type="bold">3. Nadzór </em></p>
<p>Poradnia PP może sprawować nadzór w formie rad/wskazówek dla rodziców, pracowników zatrudnionych w przedszkolach oraz nauczycieli.</p>
<p>Poradnia PP może przeprowadzać rozmowy wspierające z poszczególnymi uczniami, może również skierować ucznia po pomoc do innej instytucji. <em type="bold"></em></p>
<p>Praca Poradni PP znajduje umocowanie m.in. w następujących paragrafach ustawy o nauczaniu: <em type="bold"></em><em type="italic">§ 5- 1 Prawo do nauczania specjalnego § 5-3 Fachowa ocena § 5-4 </em></p>
<p><em type="italic">Rozpatrywanie sprawy w związku z decyzją o nauczaniu specjalnym </em>§ 5-6 <em type="italic">Poradnia pedagogiczno-psychologiczna </em>§ 5-7 <em type="italic">Specjalna pomoc pedagogiczna w wieku przedszkolnym </em></p>
</body></document>
